Titolo: Progetto e implementazione di un software per la gestione di archivi di file compressi con LZ77 ottimizzato in termini di velocità.

Descrizione: Si deve progettare un software a linea di comando in grado di gestire un archivio di file (come gzip, pkzip, e altri). Il software deve prevedere la possibilità di memorizzare i file non compressi, oppure compressi utilizzando l’algoritmo LZ77, codificando le terne con un approccio a lunghezza variabile. L'aspetto importante è che rispetto ad una versione base, si dovrà puntare ad una velocità di esecuzione del codice, ricorrendo a modifiche alla struttura dell'algoritmo, ad esempio velocizzando con tabelle hash la ricerca di stringhe.
L’implementazione del software deve essere realizzata in C++. La documentazione del software deve essere realizzata con tool quali Doxygen o CppDoc. Il progetto e la realizzazione dovranno essere originali e documentati, evitando l’utilizzo di librerie di compressione dati già pronte.
